<html>
<title>Marking Scheme</title>
<body>

<p><b>Kutoka swali la 1-9, chagua jibu linalofaa zaidi kujaza nafasi</b></p>

<p>Msimu _____1 mvua  _____2,sote tulielekea mgundani tukiwa na _____3 za mahindi 
tulizopewa na shirika ______4 la kimataifa.______5 ulianza mara moja kwa kuwa  
_____6 yalikuwa yamechimbwa hapo _____7. ______8 Mvua ya 
manyunyumanyunyu ilikuwa ikiendelea kunyea, hatukulegeza kamba kwa kuamini kuwa _____9</p>

 p class = "questions">1. </p> 
 D). wa<br>

<p class = "questions">2. </p>
C). ulipowadia<br>

<p class = "questions">3. </p>
 B). mbegu<br>
 
<p class = "questions">4. </p>
 A). moja<br>

<p class = "questions">5. </p>
 C). Upanzi<br>
 
<p class = "questions">6. </p>  
 C). makoongo<br>

<p class = "questions">7.  </p>
 B). awali<br>

<p class = "questions">8. </p>
 D). Ingawa<br>

<p class = "questions">9. </p>
 C). mkokoto wa jembe si bure yao<br>

<p><b>Kutoka swali la 10-15, chagua jibu linalofaa zaidi kujaza nafasi</b></p>
<p>______10 ya watoto wanaotoka _____11 _____12 maskini ni jambo la kuhuzunisha 
sana._____13 kuwanyima haki zao na _____14 , jamii inatakiwa kuyakimu mahitaji yao 
ya kimsingi. Ni kinyume cha sheria kuwatesa na _____15 Wana wakembe</p>

<p class = "questions">10. </p>
 A). maonevu<br>

<p class = "questions">11. </p>
 B). katika<br>

<p class = "questions">12. </p>
 C). aila<br>

<p class = "questions">13. </p>
 D). Badala ya<br>

<p class = "questions">14. </p>
 D). kuwadhulumu<br>

<p class = "questions">15. </p>
 B). kuwatelekeza<br>

<p><b>Kuanzia swali la 16-30, jibu kulingana na maagizo</b></p>

<p class = "questions">16. Fadhiha ni mtoto wa mjomba wangu ananiita________</p>
 A). mkoi<br>

<p class = "questions">17. Tegua kitendawili hiki: nyumbani kwetu watu wote wana vilemba vyeusi</p>
 A). njiti za kiberiti<br>

<p class = "questions">18. Jaza pengo kwa kiuhzi mwafaka. 
<p>Ni askari ______ aliyewatia mbaroni majambazi?</p>
</p>
 C). gani<br>

<p class = "questions">19. Akifisha sentensi ifuatayo vilivyo:
<p>Ghulamu huyu ni mbumbumbu hambiliki hasemeki</p>
</p>
 B. ;<br>

<p class = "questions">20. Chagua sentensi iliyo na -po- ya wakati</p>
 D. Nilimwona alipokuwa akisoma<br>

<p class = "questions">21. Masomo ya alasiri huanza saa nane kasorobo. Kwa tarakimu ni saa</p>
 C. 1:45<br>

<p class = "questions">22. Maneno masaibu, mashaibu na masahibu yote ni :</p>
A. vitate<br>

<p class = "questions">23. Chagua neno baki kati ya haya uliyopewa:</p>
B. kunde<br>

<p class = "questions">24. Teua kinyume cha: Bibi arusi alilakiwa jioni.</p>
 D. Bwana arusi aliagwa asubuhi<br>

<p class = "questions">25. 25.   Ni jozi ipi iliyo na kiumbe na makao yake halisi?</p>
B. Buibui - utando<br>

<p class = "questions">26. Chagua sentensi isiyo sahihi kisarufi.</p>
 A. Miezi hayo yote ina siku thelathini<br>

<p class = "questions">27. Neno moyo katika hali ya udogo ni </p>
 D. Kijoyo<br>

<p class = "questions">28. Andika kwa wingi : Ufito uliotumiwa kujengea ni wako</p>
 C. Fito zilizotumiwa kujengea ni zenu<br>

<p class = "questions">29. Bamisha maneno yaliyopigiwa mstari: 
La <u>kufa</u> halisikii dawa <u>wala</u> kafara.</p>
 D. Kiwakilishi, Kiunganishi<br>

<p class = "questions">30. Changua sentensi iliyo na kwa ya kihusishi</p>
 B. Tutaenda kwa bibi yetu kumjulia hali joini hii<br>

<p>Maisha ya Mkota yalikuwa magumu na ya kazi za mtulinga. Alikuwa mkokota 
mkokoteni mitaani.Aliwabebea akina mamanitilie bidhaa zao walizouza magengeni 
na wakati mwingine aliyauza maji yasiyojulikana alikochota. Aidha, alibebeshwa 
takataka za gulioni alizotupa ovyo kwenye mitaro ya maji na <b>ushorobani</b> usiku 
watu wakiwa wamelala. </p>
<p>Ilikuwa <u>dhahiri shahiri</u> kwamba alikuwa mja mchafu kama kilihafu. Isitoshe, 
alikuwa mchafuzi mazingira nambari moja bila kuona soni wala kuaibika. Japo 
aliyachuuza maji, hakuwahi kukoga kwa muda mrefu. Uchafu wa jasho la kila uchao 
na mavumbi ulimganda ukawa ngozi ya pili ya mwili wake. Alinuka kama fondogoo. 
Mngepitana na msukuma rukwama huyo kibeberu kingekupiga puani nusura uzimie.</p> 
<p>Lebasi zake ambazo daima hazikufuliwa zilikuwa ngumu kama ngozi ya ng'ombe 
iliyokaushwa. Jeshi la nzi lilimwandama popote alipokwenda kama walinda usalama 
wake. <u>Aliwakodisha makao chawa</u> waliofurahia hali ile kwa ajili ya kazi yake nzito 
alikuwa wa mataluma manne, hali iliyomfanya kuwa na maungo ya kuwahifadhi vimelea 
kwa mamia. </p>
<p>Jambo la aibu ni kuwa alikuwa akijikunakuna ovyo ovyo kila sehemu hadharani. 
Wenzake
walisinyika na tabia hiyo ikabidi wamkalie kigwena na kumpangia njama. Aha! Chake
kikawekwa motoni bila yeye kujua. "Angewaibisha hivyo mpaka lini?" walisemezana huku
wakinung'unika.</p>
<p>Mwia si mwia, mpango uhiva na muda kutimia. Adhuhuri hiyo akiwa katika 
pilkapilka zake za kawaida alishtukia amezingirwa na barobaro huku wakiimba 
nyimbo za kumsuta na kumkashifu. Alinyanyuliwa halambe halumbe kwa mikono 
iliyozoea shughuli ngumungumu. Naam, mwenye nguvu mpishe. </p>
<p>Mbele yake paliwekwa mkokoteni. Alivuliwa nguo zote. Alifululizwa hadi 
mtoni umbali wa kilomita tatu .Aliogeshwa na kupigwa brashi huku umati 
ukishangilia kuona sinema ya bwerere. <u>Wahsikika wakiamba kuwa siku ya 
nyani kufa miti yote huteleza</u>.</p>

<p class = "questions">31. Ni wazi kuwa Mkota alifanya vibarua vyake:</p>
 B. Sokoni<br>

<p class = "questions">32. Kisawe cha ushorobani ni:</p>

 D. kichochoroni<br>

<p class = "questions">33. Maisha ya Mkota yalikuwa magumu, madhali alifanya kazi za mtulinga.Maana ya maneno haya ni:</p>
 A. Alikuwa akifanya kazi ngumu<br>

<p class = "questions">34. Uchafu aliokuwa nao barobaro huyu unaweza kuitwa:</p>
 C. koga<br>

<p class = "questions">35. "Dhahiri shahiri.... "Fani hii imetumiwa katika aya ya pili inaitwa:</p>
 D. takriri<br>

<p class = "questions">36. Mwandishi anaarifu kuwa:</p>
D. Mkota alifanya kazi na watu waliomwogesha<br>

<p class = "questions">37. Chagua jambo lisilo la kweli kwa mujibu wa makala haya:</p>
 C. Wauzaji maji magengeni walikuwa wanaume kwa wanawake<br>

<p class = "questions">38. Kwa nini Mkota alipangiwa njama?</p>
 A. Alikuwa amewaudhi watu<br>

<p class = "questions">39. Usemi "Aliwakodesha makao chawa" Unamaanisha nini?</p>
 A. Aliandamwa na chawa<br>

<p class = "questions">40. Methali inayokaribiana kimaana na "Siku ya nyani kufa miti yote huteleza ni:</p>
 C. Siku uendayo uchi ndiyo utakutana na mkweo<br>

<p><b>Soma ufahamu ufuatao kisha ujibu swali la 41-50 </b></p>

<p>Maliasili ni vitu kama vile madini, misitu na maji. Maliasili hupatikana katika 
mandhari na huleta natija sufufu katika jamii yetu. Ni zawadi ya kipekee kutoka 
kwake Mola na inayohitaji kutunzwa kwa makini. </p>
<p>Madini hutuletea darahima za kigeni. Hela hizi hutumiwa kudumisha uchumi wetu. 
Uchumi unapoimarika serikali huweza kugharamia maendeleo mbalimbali kama vile 
kukarabati baraste na kutengeneza nyingine mpya hasa katika maeneo ya mashambani 
ambapo usafiri wa barabarani hutatizwa na kukosekana kwa barabara zenye lami. 
Hospitali pia hujengwa na wagonjwa huweza kupata huduma. </p>
<p>Madini yayo hayo, huwezesha ukuzi wa viwanda ambavyo hutengenezewa vidhaa 
mbalimbali. Fauka ya hayo wakenya hupata kazi katika viwanda hivyo na wengi 
wao hujiendeleza kiuchumi. Vijana ambao huonekana kama pakashume mitaani huweza 
kuachana na gange mbi na kushiriki katika ujenzi wa taifa. Kwa kweli kazi mbi si 
mchezo mwema. Hakuna faida ya vijana kukaa ovyo huku wakitumia dawa za kulevya. 
Wanapopata ajira wao huwacha kuwa kupe kwa jamii zao. </p>
<p>Misitu huvuta mvua.Mvua husababisna unawiri wa mimea mashambani. Wakulima
hupata mavuno kochokocho. Kilimo kinapoboreka jamii hupata vyakula vya 
kutosha na uchumi huinuka. Karatasi tunazoandikia hutengenezwa kwa kutumia miti. 
Wanyamapori huishi kwenye misitu.Watalii wanapoizuru nchi yetu, kivutio kikubwa zaidi 
huwa ni wanyamapori. Kuna umuhimu wa kuyatunza mazingira yetu. Miti haifai 
kukatwa ovyoovyo. Umesikia mwito kuwa ukikata mti mmoja panda miwili au zaidi. 
Misitu ndiyo yenye chemichemi nyingi za mito. Nchi isiyo na miti huwa jangwa: 
Ardhi iliyokumbwa na ukame kwa muda mrefu <u>huonekana kama kaka tupu la yai</u>. Ni 
vvema tutahadhari kabla ya hatari.</p>
<p>Maji nayo yana manufaa chungu nzima. Usafi wote wa nyumbani hutegemea maji. Bila 
maji hakuna usafi kabisa. Watu watanuka fe! Kama mizoga kutokana na uchafu. 
Pahali penye chafu huwa na vimelea ambao husababisha maradhi. Asilimia sabini ya 
mwili wa binadamu ni
maji. Bila maji mja hana maisha kabisa. Zaidi ya hayo, kemikali za viwandani 
huchanganywa kwa kutumia maji. Ujenzi wa nyumba unahitaji mwashi atumie maji 
kuchanganya saruji na kokoto. </p>
<p>Kwa hakika maliasili ni hidaya ambayo Jalali ametujalia. Tuitunze kwa 
hali na mali. Tuitumie kwa uangalifu sana ili izidi kuyafaidi masiahi yetu.</p>

<p class = "questions">41. Gani si natija ya maliasili?</p>
 B. Kuwepo kwa misitu<br>

<p class = "questions">42. Neno pakashume limetumiwa katika aya ya tatu, je neno hili ni la aina gani?</p>
 C. nomino ambata <br>

<p class = "questions">43. Methali 'Kazi mbi si mchezo mwema inamaana gani?</p>
 C. Ni heri kujiepusha na kazi mbaya<br>

<p class = "questions">44. Gange na amali ni kisawe cha neno;</p>
 C. kazi<br>

<p class = "questions">45. Maneno "huonekana kama kaka tupu la yai" yamepigiwa mstari, yanamaanisha kuwa ardhi:</p>
 D. Huonekana kama isiyo na umuhimu wowote<br>

<p class = "questions">46. Kwa mujibu wa taarifa hii si kweli kusema kuwa:</p>
 A. Nchi yetu haina maliasili ya kutosha<br>

<p class = "questions">47. Kulingana na ufahamu huu vijana huwacha kuwa kupe kwa 
jamii zao wanapopata ajira, hii ni kwa sababu:</p>
C. Vijana huwa wana uwezo wa kujitegemea<br>

<p class = "questions">48. Mwandishi anasema kivutio kikubwa  zaidi cha watalii ni kipi?</p>
 B. wanyamapori<br>

<p class = "questions">49. Ukosefu wa maji husababisha haya yote isipokuwa:</p>
 C. Kuongezeka kwa viwanda<br>

<p class = "questions">50. Kichwa mwafaka zaidi cha ufahamu huu ni:</p>
 D. Maliasili<br>



</body>

</html>